---
title: "گزارشی از تجمع فرهنگیان ۳۰ بهمن در شیراز"
date: 2022-02-19
description: "روز ۳۰ بهمن حدود هزار نفر از فرهنگیان معترض جلوی اداره آموزش و پرورش استان فارس جمع شدند و حدود سه ساعت شعار دادند و سخنرانی کردند. این مقاله گوشه هایی از این تجمع را پوشش می دهد"
tags: [معلمان,فرهنگیان,آموزگاران,تجمع,شیراز,۳۰ بهمن]
draft: false
hasGallery: true
gallery: [./images/1.jpg,./images/2.jpg,./images/3.jpg,./images/4.jpg,./images/5.jpg,./images/6.jpg]
galleryThumbnails: [./images/thumbnail1.jpg,./images/thumbnail2.jpg,./images/thumbnail3.jpg,./images/thumbnail4.jpg,./images/thumbnail5.jpg,./images/thumbnail6.jpg]
---
بر طبق برنامه ریزی [شورای هماهنگی تشکلهای صنفی فرهنگیان](https://hamahangi.org)، امروز صبح تا ظهر حدود دوهزار نفر از فرهنگیان و خانواده دانش آموزان شیرازی جلوی سازمان آموزش و پرورش استان فارس واقع در خیابان معدل شرقی شیراز جمع شدند. این افراد در اعتراض به مشکلات صنفی و اجتماعی معلمان و برای گرفتن حقوق اقتصادی و شهروندی خود و دانش آموزان شعار دادند و عده ای از پیشکسوتان فرهنگی نیز سخنرانی کردند.

از جمله شعارهایی که فرهنگیان شیراز سر دادند عبارت اند از:

* معلم بیدار است، از تبعیض بیزار است
* یه اختلاس کم بشه، مشکل ما حل میشه
* معلم به پاخیز برای رفع تبعیض
* اجرای رتبه بندی حق مسلم ما است
* آموزش رایگان حق فرزند ایران
* معلم زندانی آزاد باید گردد
* رییسی، قالیباف این آخرین پیام است - جنبش فرهنگیان آمادهٔ قیام است
* دولت بی لیاقت، خجالت خجالت

از جمله رویدادهای مهم این تجمع، حضور [مهدی فتحی](https://iranwire.com/fa/news/fars/55925) معلم زندانی بود که با قرار وثیقه از زندان عادل آباد شیراز آزاد شده است. مهدی فتحی در سخنرانی خود گفت معلمان زندانی اخبار تجمع های اعتراضی معلمان را به شکل قطره چکانی از ماموران امنیتی زندان می شنیده اند و به وجد می آمده اند. او همچنین گفت همه می دانند که او یکی از آرامترین فعالان صنفی بوده، و در زندان طوری با او رفتار کرده اند که اکنون به یکی از رادیکالترین افراد تبدیل شده است.

ما توانستیم سخنرانی سه نفر از فعالان صنف فرهنگیان را ضبط کنیم. می توانید این سه سخنرانی را از آدرسهای زیر در wikimedia بشنوید.

[صدای ضبط شده سخنرانی فعال صنفی - ۱](https://commons.wikimedia.org/wiki/File:Voice-01.ogg)

[صدای ضبط شده سخنرانی فعال صنفی - ۲](https://commons.wikimedia.org/wiki/File:Voice-01.ogg)

[صدای ضبط شده سخنرانی فعال صنفی - ۳](https://commons.wikimedia.org/wiki/File:Voice-01.ogg)

فرهنگیان در انتهای این تجمع اعلام کردند اگر به مجلس و دولت مطالبات آنان را محقق نکنند روز سه شنبه باز در همین مکان تجمع برگزار خواهند کرد.
