---
title: "درباره وبلاگ مزدکیار"
date: 2021-08-24
description: "این وبلاگ شامل تحلیل برخی از مسائل امروز ما ایرانیان و ارائهٔ راهکارهایی برای این مسائل است"
tags: [ایران,مسائل,اجتماعی,زیست محیطی,فرهنگی,تحلیل,راهکار]
draft: false
---
**با عرض سلام و خیر مقدم**


## تصویری از وضعیت امروز ایران
زندگی ما ایرانیان امروزه، یعنی در تابستان ۱۴۰۰ خورشیدی در شرایط مختلفی می گذرد. برخی از ما در ویلاهای دوهزار متری، برخی در آپارتمانهای چهل پنجاه متری و برخی در غارها و قبرها و زیر پلها زندگی می کنیم. عده ای از ما نقش مهمی در حکومت داریم، برخی کارمند دولت یا شرکتهای خصوصی هستیم، عده ای نظامی هستیم، برخی شغل آزاد داریم و عده ای هم بیکاریم و چشممان به دستان یکی از اعضای خانواده است. اما یک چیز بین همه ما ایرانیان مشترک است: همهٔ ما در میانهٔ تعدادی بحران، و در خطر روبروشدن با چند بحران دیگر زندگی می کنیم.

اجازه دهید برخی از این بحران ها را نام ببریم:

* بحران همه گیری کووید۱۹
* بحران آب
* خطر کمبود نان
* نابودی جنگلها در اثر برداشت بی رویه چوب، تخریب و ساخت و ساز، چرای دامها در جنگل و آتش سوزی
* نارسایی سامانه های تولید و توزیع برق
* تلفات زیاد حوادث جاده ای
* افت شدید ارزش پول ملی
* شرایط رکود تورمی در اقتصاد
* فقر نسبی و مطبق میلیونها نفر ایرانی
* خروج سرمایه نقدی و غیر نقدی از اقتصاد
* اعتیاد گسترده به مواد مخدر
* نابودی محیط زیست
* خطر حمله مسلحانه اسراییل با همکاری آمریکا و برخی از کشورهای اروپایی به مراکز هسته ای و موشکی ایران

## چرا این وبلاگ به وجود آمد
دلیل ایجاد این وبلاگ در قدم اول آگاه سازی ایرانیان است. ما در مقالات این وبلاگ سعی می کنیم هریک از بحرانهایی را که نام بردیم تحلیل و بررسی کنیم، عوامل آن را مشخص کنیم و بفهمیم راه حلهای احتمالی این بحرانها چیست و آیا این راه حلها در ایران مورد استفاده قرار گرفته است؟ و در غیر این صورت دلیل به کار نبستن این راه حلها چه بوده است؟

## آنچه در این وبلاگ خواهید دید
در این وبلاگ مقالاتی در مورد جنبه های مختلف اجتماعی، اقتصادی و سیاسی زندگی ایرانیان به تدریج نوشته و ارائه خواهد شد. همچنین این وبلاگ مرجعی برای خبرنامه مزدکیار خواهد بود که ما درنظر داریم چاپ و تکثیر کنیم و در اختیار مردم ایران قرار دهیم.

## تماس با ما
پست الکترونیک : mazdakyaar@gmail.com

فعالیتهای این وبسایت با فعالیت های [حزب ایران آباد](https://iraneabad.org/) و شبکه تلویزیونی [دیدگاه](https://www.didgah.tv/) هم جهت است. برای آگاهی از این فعالیتها به یکی از این دو منبع مراجعه کنید:

* [iraneabad.org](https://iraneabad.org/)
* [didgah.tv](https://www.didgah.tv/)
