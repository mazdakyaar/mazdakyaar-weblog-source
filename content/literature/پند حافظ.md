---
title: "پند حافظ"
date: 2022-03-25T22:12:16+04:30
description: "غزلی زیبا و پرمعنی منسوب به خواجه حافظ که گویای وضعیت اجتماعی امروز ما است"
tags: [وضعیت اجتماعی]
draft: false
---
این غزل در منابع مختلف به خواجه حافظ شیرازی منسوب شده، اگرچه در نسخه دیوان حافظ که توسط هوشنگ ابتهاج (سایه) جمع آوری شده این غزل نیامده است.

این غزل به خوبی شرایط امروز ما ایرانیان را تصویر می‌کند.

این چه شور است که در دور قمر می بینم  
همه آفاق پُر از فتنه و شر می بینم

هر کسی روز بهی می طلبد از ایام  
علت آنست که هر روز بَتر می بینم

ابلهان را همه شربت زگلاب و قند است  
قوت ِ دانا همه از خون جگر می بینم

اسب تازی شده مجروح به زیر ِ پالان  
طوق ِ زرین همه در گردن ِ خَر میبینم

دختران را همه جنگ است و جدل با مادر  
پسران را همه بدخواه ِ پدر می بینم

هیچ رحمی نه برادر به برادر دارد  
هیچ شفقت نه پدر را به پسر می بینم

پند حافظ بشنو خواجه برو نیکی کن  
که من این پند به از دُر و گهر می بینم
